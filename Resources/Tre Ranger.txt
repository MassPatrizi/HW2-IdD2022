Prima che il gruppo fosse formato, Itharr e Belkram erano Arpisti, mentre Shar era appena divenuta un Cavaliere di Myth Drannor. Si misero insieme durante il Periodo dei Disordini per combattere, a volte in collaborazione con l'arcimago Elminster, tutti quelli che approfittavano della confusione causata dalle Guerre degli Dei nel tentativo di acquisire potere. Si scontrarono spesso con gli Zhentarim, i Maghi Rossi e i mutaforma Maestri dell'Ombra. Le loro imprese pi√π famose sono il salvataggio di Elminster e la conquista di una potente spada magica presa ai Maestri dell'Ombra e custodita nel Castello delle Ombre, situato nel Piano dell'Ombra, un piano di esistenza della cosmologia di Forgotten Realms. Anche dopo il Periodo dei Disordini i tre decisero di rimanere uniti nella lotta contro il male.