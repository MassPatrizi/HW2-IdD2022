Di origini contadine, si laureò all'Università degli Studi di Padova in Giurisprudenza e riuscì ad affermarsi come imprenditore, arrivando alla presidenza del Lanerossi Vicenza nel 1968, pur possedendo solamente il 2% delle azioni societarie. Guidò il L.R. Vicenza per dodici anni, ottenendo salvezze miracolose come quella del 1973 con una vittoria in trasferta a Bergamo all'ultima giornata e portando il Lanerossi ai vertici del calcio nazionale con il secondo posto del 1978.